Book : CHERIYA MANUSHYARUM VALIYA LOKAVUM
Author: G ARAVINDAN
Category : Indian Fiction, Comics / Graphic Novels
ISBN : 9789364878012
Binding : Normal
Publishing Date : 28-10-2024
Publisher : DC BOOKS
Edition : 1
Number of pages : 788
Language : Malayalam



Book Summary

ആനുകാലികത്തിൽ 1961 ജനുവരി 22ന് ആരംഭിച്ച് 1973 ഡിസംബർ 2 അവസാനിച്ച 633 പുറങ്ങളിൽ പൂർണ്ണതയിലെത്തിയ ചെറിയമനുഷ്യരും വലിയ ലോകവും 13 വർഷങ്ങൾകൊണ്ടാണ്
വായനക്കാർ വായിച്ചുതീർത്തത്. പിന്നീട് രണ്ടു തവണ അത് സമാഹരിക്കപ്പെട്ടെങ്കിലും 402 പുറങ്ങൾ മാത്രമുള്ള അപൂർണ്ണസമാഹാരങ്ങളായിരുന്നു അവ. ഇപ്പോൾ ആദ്യമായാണ് ചെറിയ മനുഷ്യരും
വലിയ ലോകവും പൂർണ്ണരൂപത്തിൽ പ്രസിദ്ധീകരിക്കപ്പെടുന്നത്


2----
Book : SCAVENGER
Author: G. R. INDUGOPAN
Category : Indian Fiction
ISBN : 9789355492838
Binding : Papercover
Publishing Date : 05-10-2022
Publisher : MATHRUBHUMI BOOKS
Edition : 4
Number of pages : 145
Language : Malayalam


Book Summary

കൈയോടെ പിടിക്കപ്പെട്ട മോഷണക്കേസിൽ നിന്ന് രക്ഷപ്പെടുന്നതിനുവേണ്ടി മൂന്നുവർഷം അടിമജോലി ചെയ്യാമെന്ന് സമ്മതിച്ച ഒരു തമിഴ് പയ്യനെ മ്യൂസിയം പോലീസ് സ്റ്റേഷനിലെ എസ്.ഐ. തന്റെ ഉറ്റസുഹൃത്തായ
മൃഗശാലാ വെറ്ററിനറി സർജന് അടിമയായി സമ്മാനിക്കുന്നു. മുതലകളെയും പാമ്പുകളെയും
മറ്റും പരിപാലിക്കുക എന്നുള്ള അധികമാരും ഏറ്റെടുക്കാൻ തയ്യാറാകാത്ത സ്‌കാവഞ്ചർ തസ്തികയിൽ നിയമിക്കപ്പെട്ട പയ്യനെയാകട്ടെ മൂന്നുവർഷം കഴിഞ്ഞും ആ അടിമജോലിയിൽനിന്നും സ്വതന്ത്രനാക്കുന്നില്ല.
ഇതിനിടയിൽ എസ്.ഐ. ദാരുണമായി കൊല്ലപ്പെടുകയും എല്ലാവരും കുറ്റവാളിയെന്നു കരുതുന്ന പയ്യൻ കുറ്റം ശക്തമായി നിഷേധിക്കുകയും ചെയ്യുന്നതോടെ നോവലിന്റെ അന്തരീക്ഷം അത്യന്തം സംഘർഷവും ഉദ്യേഗവും 
നിറഞ്ഞതായിത്തീരുന്നു. യുക്തിഭദ്രമായ ഒരു കുറ്റാന്വേഷണ നോവലിന്റെ ലക്ഷണമൊത്ത ശൈലിയിൽ, ഈ സൈബർയുഗത്തിലും രൂപം മാറി നിലനിന്നുപോരുന്ന അടിമവ്യവസ്ഥയെയും അടിമ-ഉടമ ബന്ധങ്ങളെയും എടുത്തുകാട്ടുകയും 
വിമർശനവിധേയമാക്കുകയും ചെയ്യുന്ന ശക്തമായ രചന. ജി. ആർ. ഇന്ദുഗോപന്റെ ഏറ്റവും പുതിയ നോവൽ


3------

Book : NALLA BHOOMI
Author: PEARL S BUCK
Category : Indian Fiction
ISBN : 9789352828760
Binding : Normal
Publishing Date : 24-03-2023
Publisher : DC BOOKS
Edition : 1
Number of pages : 288
Language : Malayalam

ജീവിതത്തിന്റെ നിലനില്പിനും ഉയര്‍ച്ചയ്ക്കുമായി കഠിനാദ്ധ്വാനം ചെയ്യുന്ന ഒരു ചൈനീസ് കര്‍ഷക കുടുംബത്തിന്റെ കാലാതീതമായ കഥ പറയുന്ന നോവല്‍. പ്രയത്‌നശാലികളും അമിതമായ ഉത്കര്‍ഷേച്ഛുക്കളുമായ വാങ്‌ലങ്ങും അയാളുടെ ഭാര്യ ഓ-ലാനും അശ്രാന്തപരിശ്രമം കൊണ്ട് ദാരിദ്ര്യത്തെ അകറ്റിനിര്‍ത്തുന്നു; ക്ഷാമം, വെള്ളപ്പൊക്കം മുതലായ പ്രകൃതിദുരന്തങ്ങളെ അതിജീവിക്കുന്നു; ഭൂമിയുടെ ഊര്‍ജ്ജസ്വലതയിലുള്ള വിശ്വാസം കൈവെടിയാതെ നിരന്തരം അദ്ധ്വാനിക്കുന്നു; കുഞ്ഞുങ്ങള്‍ക്ക് ജന്മം നല്കുന്നു. എന്നാല്‍ നോവലിന്റെ ഇതിവൃത്തം അവരുടെ അത്യദ്ധ്വാനത്തിന്റെ ചിത്രീകരണം മാത്രമായി ചുരുങ്ങുന്നില്ല. ഇരുപതാംനൂറ്റാണ്ടിന്റെ ആരംഭത്തില്‍ ചീനരുടെ ജീവിതശൈലി പ്രതിബിംബിക്കുന്ന വിവാഹാഘോഷങ്ങള്‍, നയവഞ്ചകരായ ബന്ധുക്കള്‍, സ്വാഭാവികദുരന്തങ്ങള്‍, കലാപങ്ങള്‍, ജനന മരണങ്ങള്‍, കൗമാരത്തിന്റെ ക്ഷിപ്രക്ഷോഭാവേശങ്ങള്‍, വെപ്പാട്ടികള്‍, കറുപ്പിനോടുള്ള അടിമത്തം എന്നീ ചേരുവകള്‍കൊണ്ട് 'ദി ഗുഡ് എര്‍ത്ത്' എന്ന നോവലിനെ നാടകീയമായ ജീവിതമുഹൂര്‍ത്തങ്ങളുടെ വര്‍ണ്ണചിത്രങ്ങള്‍ വരഞ്ഞ മേലങ്കിയാല്‍ മനോഹരമാക്കിയിരിക്കുന്നു. നോബേല്‍ സമ്മാനാര്‍ഹയമായ എഴുത്തുകാരിയുടെ ഏറ്റവും ഉജ്ജ്വലമായ കൃതി.